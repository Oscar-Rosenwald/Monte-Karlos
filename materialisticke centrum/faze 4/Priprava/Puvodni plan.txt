Zemánková, Učedník (ještě pro něj nemám jméno) a Zitorak se dostanou do Koně. Zemánková předstírá, že je tam na politická jednání se Záchelovou. Učedník předstírá, že přišel pod Záchelovou studovat jako její nástupce. Zemánková mu řekne, jak Záchelovou oslnit, což on udělá, takže ho Záchelová vezme do učení. Zitorak nemusí předstírat nic, je to démon bez těla a neviditelně pluje vzduchem, kam ho napadne.
Mají s sebou nějaký magický předmět, který neguje slabou magii ostatních lidí. O něm může být jedna zpráva. Možná jedna v prvním čísle. Zároveň s sebou propašovali teleportní plošinu, kterou můžou použít jenom jednou (pak na ni na Můstku přijdou) a počítačový virus.
Učedník má za úkol získat přístup na Můstek, což udělá tak, že bude se Záchelovou studovat. Zitorak má za úkol sledovat, co Záchelová dělá a co ví o loupeží - ideálně nic - (on umí číst myšlenky) a najít Tělo. Zemánková má použít negaci magie, aby zrušila (slabší) fyzickou bariéru kolem trojúhelníku. Díky tomu může jít dovnitř a použít další věc, kterou si s sebou přinesli - speciálně udělanou schránku na démoní těla. Je to taková dutá kulička, která Tělo vsákne. Tělo může projít stále stojící bariérou proti démonům, protože to už není démon, jenom schránka, a protože je fyzická bariéra dočasně nefunkční, může Zemánková Tělo prostě vynést.
To se má dít až potom, co Učedník instaloval do počítačů na Můstku virus. Ten mimo jiné brání ve vidění skutečných událostí v trojúhelníku.
Jak se ale dostanou do Koně, uvědomí si Zitorak, že tam je odstíněná oblast, ve které nemá schopnosti. Nemůže tudíž Tělo najít. Zemánková musí požádat Monte Karlos o další věc - nějaký přístroj, kterým Tělo může najít. Pak musí čekat a čekat a nebýt odhalená, zatímco Někdeník shání takové zařízení.
Další věc, kterou virus dělá, je narušení komunikace mezi Můstkem a zbytkem Koně. V inkriminovanou dobu bude v počítačích na Můstku vidět, že všechny zbraně jsou nefunkční kvůli nějaké sabotáži, že štíty jsou naprosto v tahu, že Kůň je neovladatelný a že na Zemi ztrácí Záchelová mnoho svých vojenských stanovišť. K tomu (k Zemi) ještě později.

Ze začátku je Monte Karlos hlava odporu. Poskytuje finance, shromažďuje lidi, vymýšlí plán, dodává materiály. Jeho úkolem jsou dvě/tři věci.
Musí převzít dočasnou kontrolu nad všemi světovými médii. To proto, aby mohl vysílat zprávy o útocích na vojenské základny Záchelové. Její počítače si budou myslet, že se to děje, kvůli viru, ale bude si to chtít ověřit v televizi, kterou kontroluje Monte Karlos. To proto, že nic takového se ve skutečnosti neděje.
Druhá věc, kterou potřebuje, je zajistit příměří s karavany a pomoc od nic. Karavany jsem v minulé fázi schválně dostal do vesmíru, aby teď měli armádu tam, kde je Kůň. Karlos je musí přesvědčit, že Záchelová je zlo a musí proti ní bojovat. Karavany mají zaútočit v plné síle na Koně. Za normálních okolností by neměli šanci, ale Záchelová si myslí, že jí nefungují zbraně ani štíty. Nebude mít možnost utéct (viz sekci o Franceskovi), takže jediná věc, která ji zbývá, je pozřít Tělo a vypořádat se s karavany extrémním štěstím.
To jí ale nepomůže, protože v Těle v tu chvíli bude Zitorak, který ji posedne a vydá rozkaz na karavany nestřílet. Karavany pak můžou spokojeně odletět pryč.
Karlos taky musí přesvědčit karavany, že to není past. To si zapamatuj, bude z toho velký průšvih.
Na a nakonec, když dostane zprávu od Zemánkové, že Zitorak nemůže najít Tělo, musí Monte Karlos sehnat a tajně poslat nějakou věc, kterou můžou najít démona bez magických schopností a těžké elektroniky.

Francesco má jediný úkol. Záchelová mu vyhrožuje zabitím medúzy Antona a nutí ho tak střežit cestu skrz Dark Web, kterou může utéct z Koně. Jeho armáda je rozestavěná podél téhle cesty, která vede od jediného vstupu do Dark Webu v Koni až na Zem. Jeho úkol je domluvit, aby Starší Internetu znovu zavřeli brány do Dark Webu.
Záchelová pak bude chtít utéct, když karavany zaútočí, ale najde svou poslední únikovou cestu zavřenou. Nemůže uletět, protože by ji sestřelili. Nemůže zůstat, protože nemá zbraně ani štíty. Takže musí použít Tělo.

Na Koně zaútočí vesmírná armáda karavanů. Virus v počítačích způsobí, že Záchelová začne panikařit, protože si myslí, že nemá, jak se bránit. První instinkt bude utéct, ale najde zavřené brány do Dark Webu. Uchýlí se proto k poslední naději - Tělu.
V tu dobu bude ale tělo mimo trojúhelník. Záchelová pomocí něčeho, co jí Monte Karlos musí poslat (takový démoní radar) najde Tělo, pomocí magického předmětu projde zábranami, virus zamaskuje její přítomnost kamerám, a díky schránce na démony Tělo vynese ven. Tam na ní bude čekat Zitorak, který nad Tělem převezme kontrolu a bude čekat.
Až Záchelová zavolá tělo, nechá Zitorak věci volný průběh. Jak jsem vysvětloval v Postavách, posednout někoho můžeš jenom ve chvíli, když ti otevře mysl a zavolá tě. On má stejné jméno jako jeho sestra (proto taky přišli oba, tehdy, když je Záchelová vyvolala poprvé), takže má do mysli Záchelové přístup. Dostane se tam, posedne ji, odvolá protiútok na karavany, a odnese Záchelovou do svojí dimenze.