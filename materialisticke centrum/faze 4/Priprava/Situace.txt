Zde bydlí, žije, přežívá a trénuje Záchelová. Je to obří, nezcela dostavěné (protože Pálkovská to nestihla dodělat), ale perfektně vybavené, skvěle obsazené schopnými profesionály, a příšerně nebezpečné.
Tělo (s velkým T, abych furt nemusel psát tělo démona nebo tak něco), je v trojúhelníku uprostřed magicky odstíněné oblasti. O ní se na začátku neví. Naše čtyřka Zemánková-Monte Karlos-Francesco di Řím-Zitorak si myslí, že Tělo tam prostě někde leží, schované s střežené. Když se Zitorak a Zemánková dostanou do Koně, zjistí Zitorak, že jeho schopnosti (to málo, co jich bez vlastního těla má) nefungují uvnitř této odstíněné oblasti. Cítí, že Tělo je tam, ale neví kde, a když vejde dovnitř, neví najednou ani, kde je.
Nedá se odtamtud volat ven, vysílat digitální zprávy, není tam signál ani WiFi ani nic.
Dál, což se od začátku ví, je kolem Těla mnoho magických bariér. Jedna je proti vniknutí nepovolaných osob, to jest všech fyzických věcí, které by pronikly dovnitř, další proti vstupu magických sil a bytostí, jako například démonů. To znamená, že dovnitř se nedá jenom tak dostat, pokud nemáš povolení od toho, kdo ty bariéry vytvořil, což byla Záchelová. A to nemáme.
Tělo samo je navíc koncentrovaná, nehmotná tma, kterou nemůže nikdo jenom tak zvednout ze stolu. Takže i kdyby se někdo dostal dovnitř, nemůže to Tělo vzít ven. A pro jistotu, i kdyby se jim podařilo ho vzít, Tělo samotné je pokryté runami, které jednak hlásí Záchelové, kde je, a jednak z něj Záchelová může pořád čerpat. Ten trojúhelník značí jenom obranu, kterou kolem těla postavila.
Aby toho nebylo málo, po celém Koni jsou kamery. Kamer v odstíněné oblasti není mnoho, protože nesmí být digitální. Musí přenášet obraz kabelem, protože ta magie by bezdrátový signál zastavila. Ale Záchelová nešetřila a kolem trojúhelníku i do něj (je to místnost) jich nainstalovala mnoho, takže by případného zloděje na jednu stranu hned chytli vojáci, jejichž práce je čistě a pouze hlídat Tělo, jednak by tu loupež bylo vidět na Můstku přes ty kamery.
Aby toho nebylo ještě míň, musel by zloděj utéct s tělem velmi daleko, aby z něj Záchelová nemohla čerpat. Všimni si, že hangár je na druhé straně Koně. Vstup do Dark Webu je stejně daleko, a ten je navíc nejvíc střežené místo celého Koně. A Dark Web není místo, kam bys chtěl utíkat.
Záchelová tráví většinu času na Můstku, kde má vlastní komnaty a kde bydlí její učedníci, včetně Křenkové, která ale často cestuje. Odtamtud vidí všechno, co se děje uvnitř Koně, a všechno, co vidí jeho dálkové senzory, a taky všechno, co je v televizi (to bude důležitý).
Chceme ukrást Tělo, nechat Zitoraka ho ovládnout (což on může, je to tělo démona a on je démoní král) a přinutit Záchelovou, aby z něj čerpala. Záchelová se musí bát natolik, že si myslí, že moc Těla potřebuje, a nesmí si všimnout, že ho někdo ukradl.
Toliko k nevyřešitelné situaci.